การสร้างแชทบอทแบบทดสอบวิเคราะห์ลักษณะบุคลิกภาพของบุคคล
PERSONALITY ASSESSMENT CHATBOT FOR PERSONALITY ANALYSIS 

บทคัดย่อ

	โครงงานสร้างแชทบอทแบบทดสอบวิเคราะห์ลักษณะบุคลิกภาพของบุคคล เป็นแชทบอทที่สร้างขึ้นมาเพื่อวิเคราะห์และให้ข้อมูลที่เกี่ยวข้องสำหรับลักษณะบุคลิกภาพของแต่ละบุคคล โดยแชทบอทจะมีแบบฟอร์มคำถามในการวิเคราะห์ เพื่อนำไปประมวลผลลัพธ์ออกมา โดยจะมีหลักเกณฑ์การนับคะแนนจากแบบจำลอง RIASEC ของฮอลแลนด์ เพื่อวัดและจำแนกความสนใจทางวิชาชีพของฮอลแลนด์เป็นกรอบทางทฤษฎีที่ใช้กันอย่างแพร่หลาย ประเภทของแบบจำลองจะอธิบายถึงผู้คนและสภาพแวดล้อมในการทำงาน โดยพิจารณาจากบุคลิกภาพและสภาพแวดล้อมทางวิชาชีพ ซึ่งจะแบ่งออกเป็น 6 ประเภท ซึ่งรวมกันเรียกว่า RIASEC ได้แก่ นักปฏิบัติ (R) นักคิดวิเคราะห์ (I) นักคิดสร้างสรรค์ (A) นักช่วยเหลือ (S) นักโน้มน้าว (E) และนักจัดการ (C) ทั้ง 6 ประเภทมีลักษณะเป็นรูป 6 เหลี่ยม หรือเรียกอีกอย่างว่า โครงสร้างทรงกลม ซึ่งจะเชื่อมโยงไปถึงความสนใจของอาชีพต่างๆโดยยึดตามการจำแนกประเภทอาชีพมาตรฐาน (SOC) โดยลักษณะของคำถามจะใช้ในรูปแบบของ Profiler Short Form (IP Short Form) โดยผลลัพธ์ที่ได้สามารถอธิบายถึงลักษณะบุคลิกภาพของผู้ใช้งาน และเรียงลำดับจากคะแนนมากสุดไปยังน้อยสุด

คำสำคัญ: แชทบอท, วิเคราะห์ลักษณะบุคลิกภาพ, แบบจำลอง RIASEC

